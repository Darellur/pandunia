Prononco
========

La ortografio de pandunio estas unu fonemo por unu litero, kaj inverse unu litero por unu fonemo.

Pandunio uzas la bazan latinan alfabeton sen aldonitaj literoj.

Jen la pandunia alfabeto (sekvata per esperanta prononco).

    Pandunia: a b c  d e f g h i j  k  l m n o p  r s t  u w x y z
    Esperanto:  a b ĉ  d e f g h i ĝ  k  l m n o p  r s t  u ŭ ŝ j z
    IPA:     [a b tʃ d e f g h i dʒ kʰ l m n o pʰ r s tʰ u w ʃ j z]


Oni rajtas skribi pandunion per nur minusklaj literoj. Sed, se oni volas, oni povas uzi majusklajn literojn por komencigi frazojn kaj proprajn nomojn.


Vokaloj
------------

Pandunia havas kvin vokalojn. Ili estas prononcitaj kiel en esperanto.

    i   u
    e   o
      a


Diftongoj
---------

Diftongo (ĝemelvokalo) estas kunmeto de du vokaloj, kie prononco glitas el la unua vokalo al la dua en sama silabo. La plej oftaj diftongoj estas **ai, ei, au** (aj, ej, aŭ).


Konsonantoj
-----------

    p  b  f     m  w
    t  d  s  z  n  l  r
    c  j  x        y
    k  g  h

Nur la sekvantaj konsonantoj estas prononcataj malsame kiel en esperanto:

- **c** estas prononcata kiel esperanta "ĉ".
- **j** estas prononcata kiel esperanta "ĝ".
- **x** estas prononcata kiel esperanta "ŝ".
- **w** estas prononcata kiel esperanta "ŭ".
- **y** estas prononcata kiel esperanta "j".
- **'** estas la _glota halto_ produktata per fermo/malfermo de la gloto.


## Akcento

La akcento estas je la vokalo antaŭ la lasta konsonanto.

1. Unusilabaj vortoj portas akcenton normale. Ekz. máw, cíng.
2. En konsonantfinaj vortoj la lasta silabo portas akcenton. Ekz. komún, bazár, kamís, barú'.
3. En vokalfinaj vortoj la antaŭlasta silabo portas akcenton. Ex. nówi, dúnia, musíke.


     dunia si mimen da sundar planete.
    /dúnia sí mimén da sundár planéte./

     mi wol loga komun baxa, ye si pandunia.
    /mí wól lóga komún báxa, yé sí pandúnia./

Se la akcentata silabo estas alia ol laŭ supraj reguloj, do ĝi estas markita per akcentmarko (´).

     darse gurú suku kafé.
    /dárse gurú súku kafé./


