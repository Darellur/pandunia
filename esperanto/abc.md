# Prononco de pandunio

Pandunio uzas la bazan latinan alfabeton.  Jen la pandunia alfabeto, sekvata
per la Esperanta prononco kaj la ekvivalenta simbolo de Internacia Fonetika
Alfabeto (IFA):

| Pandunia: | a | b | c | d | e | f | g | h | i | j | k | l | m | n | o | p | r | s | t | u | w | x | y | z |
|-----------|---|---|---|---|---|---|---|---|---|---|---|---|---|---|---|---|---|---|---|---|---|---|---|---|
| Esperanto: | a | b | ĉ | d | e | f | g | h | i | ĝ | k | l | m | n | o | p | r | s | t | u | ŭ | ŝ | j | z |
| IFA: | a | b | tʃ | d | e | f | g | h~x | i | dʒ | kʰ | l | m | n | o | pʰ | r~ɹ | s | tʰ | u | w~ʋ~v | ʃ | j | z~dz |

En pandunio ĉiu litero reprezentas ĉiam unu saman sonon.  Ne estas sensonaj
literoj.

## Vokaloj

Pandunio havas kvin vokalojn. Ili estas prononcitaj kiel en Esperanto.

    i   u
    e   o
      a

La sono de la panduniaj duonvokaloj **y** and **w** estas respektive kiel la
Esperantaj "j" kaj "ŭ".

## Konsonantoj

    p  b  f     m  w
    t  d  s  z  n  l  r
    c  j  x        y
    k  g  h

Nur jenaj konsonantoj ne ekzistas en Esperanto aŭ estas prononcataj
alimaniere:

- **c** estas prononcata kiel Esperanta "ĉ".
- **j** estas prononcata kiel Esperanta "ĝ".
- **x** estas prononcata kiel Esperanta "ŝ".
- **w** estas prononcata kiel Esperanta "ŭ".
- **y** estas prononcata kiel Esperanta "j".
- **'** estas sensona konsonanto, kiu povas nur movigi la akcenton
  de vorto. Ekzemple je **sofa'** la lasta silabo estas akcentita.

## Akcento

La akcento estas je la vokalo antaŭ la lasta konsonanto.

- **maw** /máw/, beng /béng/
- **komun** /komún/, **bazar** /bazár/, **kamis** /kamís/, **sofa'** /sofá/
- **nowi** /nówi/, **musike** /musíke/, **arabi** /arábi/
- **dunia** /dúnia/, **arabia** /arábia/

     dunia si momi sundar planete.  
    /dúnia sí mómi sundár planéte./

     me wanta loga komun bax, le si pandunia.  
    /mé wóla lóga komún báx, lé sí pandúnia./

     darsogur sida sa sofa'.  
    /dársogúr sída sá sofá./

## Uskleco

Pandunion oni normale skribas per minusklaj literoj.  Majusklajn literojn eblas
uzi komence de frazoj kaj nomoj, ekzemlpe de personoj aŭ lokoj, sed tio ne esta
deviga.

Minuskloj ne estas necesaj, pro tri kialoj:

1. La skribo reprezentas la parolsonojn, kaj ne estas "majusklaj sonoj" en
   parolado, ekzemple komence de personaj nomoj kaj ceteraj kazoj.
2. La plej multaj skrib-sistemoj kaj alfabetoj el la mondo ne havas kaj
   minusklojn kaj majusklojn, sed ĉiu signo havas unu solan formon.
3. Estas pli simple, uzi nur minusklojn.

Noto: Ne estas erare, uzi majusklojn. Foje oni faras tion por kutimo en aliaj
lingvoj. Sed majuskloj estas ne-necesaj kaj ne-rekomendataj.

En pandunio majusklojn oni uzas en la internaciaj normaj akronimoj kaj
simboloj, ekzemple: 10 Mb (des megobite), 100 Gb (hon gigobite), 2 mm (dul
milometre), 1 kJ (un kilojul).

## Silaboj

[-] Eblas dividi vortoj per streketo inter la elparolataj silaboj. Ekzemple:
ka-fe, yu-mor, pos-te.

## Interpunkcio

[.] Ĉiaj frazoj povas finiĝi per punkto.

[?] Demandoj povas finiĝi per demando-signo anstataŭ punkto.

[!] Kri-signo montras laŭton aŭ emfazon.

[...] Tripunkto montras nefinitan frazon aŭ necertecon.

[:] Dupunkto montras komencon de klarigo aŭ listo.

[,] Komo indikas etan paŭzon aŭ apartigo inter listeroj.

En neformalaj tekstoj, miensimboloj kaj emoĝioj povas uziĝi por montri humoron.
Ekzemple **:)** montras feliĉon kaj **:(** montras malfeliĉon.

**me vida te :)**
= Mi vidas vin.  
**me ni vida te :(**
= Mi ne vidas vin.

## Vorto-strukturo

La plej ofta vorto-strukturo estas KVKV, kie K estas konsonanto kaj V estas vokalo.

La plej malfacila vorto estas KLVKKVK, kie L estas likva konsonanto (l aŭ r).
Ekzemple **kristal** estas tia vorto.

Komencaj konsonantoj povas esti nur jenaj:

1. Iu ajn sola konsonanto, escepte de /ŋ/
2. Oklusiva konsonanto kaj likva konsonanto
    - pl, bl, kl, gl
    - pr, br, tr, dr, kr, gr
3. ny

<!-- XXX TODO 2018-12-19: Fini tradukon. Marcos Cruz

Envortaj konsonantaj kombinoj povas esti nur jenaj:

1. Resonante (m, n, ŋ, l, r) + oclusiva o africada
    - mp, mb, nt, nd, nk, ng, nc, nj
    - lp, lb, lt, ld, lk, lg
    - rp, rb, rt, rd, rk, rg
2. Resonante + sibilante
    - ns, ls, rs
    - nz, lz, rz
    - nx, lx, rx
3. Sibilante + oclusiva
    - st, sp, sk
4. Oclusiva + consonante líquida (ver arriba)

-->

La permesitaj vorto-finaj konsonantoj estas:
m, n, ng, l, r, s, x

