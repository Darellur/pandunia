# sam lili goro

<small>"Three Little Pigs" na pandunia bax. kitabu **thethedorn**.</small>

na pase law ma goro ada sam lili goro. a ye no ada bas kane to dona to yemen. na den du yemen bas law, ye senda yemen to dunia to yemen serca se da kisme.

goro numer un multi no suku kare. ye toti no wol kara i ye bana se da dom ze suhi gras. goro numer do kara lili max, a ye plus lili no suku kare, i ye bana se da dom na xake. badu sa, yemen gana i dansa i mazu na toti den.

goro numer sam tez kara na tot den, i ye bana se da dom na it. ye bal dom. ye ha fay kan i duman tubu. ye rupa ka ye ken jiwa na bal du maxim tez fung.

na nale, beria enda na jin du dau, jo sam goro doma. ye wida suhi gras da dom, i ye na nos nota goro, jo na in. ye fikra goro si bon nyam, i ye da boka kayxa sana su.

do ye darba mun, i loga: "lili goro! lili goro! cing mi lai in! cing mi lai in!" a lili goro wida beria da day hat na cabi kong. do ye dapa: "no! no! no!" na bada, beria wiza se da dante i loga: "do mi nafasa i mi nafasa i mi awara tu da dom!"

do ye nafasa i ye nafasa i ye awara dom! beria kaya boka maxim ka ken, a goro numer un enda far, do dom du lili goro numer dua.

beria kontinu na lili dau. ye pasa dom numer dua, jo banu na mara finger. ye wida dom. ye na nos nota goro, jo na in. ye da boka kaixa bana su na dur du ye fikra yemen si bon nyam.

do ye darba mun, i loga: _lili goro! lili goro! cing mi lai in! cing mi lai in!_ a lili goro wida beria da konai or na cabi kong. do yemen dapa: "no! no! no!" do beria wiza se da dante i loga: "do mi nafasa i mi nafasa i mi awara tu da dom!"

do ye nafasa i ye nafasa i ye awara dom! beria wol max ka bas, i ye proba kaca dua goro na sem sat, a ye wol max ka bas, i ye kap nul goro! ye da day boka kayulu na nul xe minus hawa. dua lili goro enda far na maximi rapide ka yemen da ped ken porta yemen.

beria proba kaca yemen na lili dau. ye jino kaca yemen. a yemen lai do it dom i kelelo kayula mun na pice du se na ante du beria ken kaca yemen.

sam lili goro fobu. yemen jan beria wol nyam yemen. sa si cok cok wer. beria no gon nyam na tot den i max max wol nyam na dur du proba kaca goro. na sa mar ye ken nos nota tot sam yemen na in. ye jan sam lili goro si bon nyam.

do beria darba mun, i loga: "lili goro! lili goro! cing mi lai in! cing mi lai in!" a lili goro wida beria da lili wang yen na cabi kong. do yemen dapa: #no! no! no!" do beria wiza se da dante i loga: "do mi nafasa i mi nafasa i mi awara tumen da dom!"

ye nafasa i ye nafasa. ye nafasa i ye nafasa. i ye nafasa, i ye nafasa, i ye nafasa, a ye no ken awara dom. na fin, ye cok fatig nafasa. sun ye no max ken nafasa. do ye stopa por sona i ye lili fikra.

sa si max ka bas. beria kina na wen na amuk i loga ye lai ze duman tubu i ye nyam lili goro na xam nyam. a na dur du ye enda do par du dom, lili goro kara garam garam fay i pon day ketel du su do fay. bada, na sem sat du beria enda do tal du fay kan, lili goro kaya kap... a! beria enda in du garam garam su!

do lili goro pon kap do ketel. beria jalu na ketel! i sam lili goro nyam ye na xam nyam.


