barú bace da dante tung
=======================

![](http://www.pandunia.info/pandunia/barudant/baru_01.png)

un subá barú mama wol cuta to bazar. ye loga to barú bace: "no nyama kande i keke na dura du mi na bazar." barú bace loga: "si, si, mama! mi jan ye. mi day barú. cing cuta way!" barú mama loga "salam" i ye cuta way.

![](http://www.pandunia.info/pandunia/barudant/baru_02.png)

barú bace na mon. ye fikra: "zay mi ken kar eni xey du mi wol!"

![](http://www.pandunia.info/pandunia/barudant/baru_03.png)

barú bace cuta to wax kamer. ye fikra "mi no wol waxa dante zay." barú bace si mal.

![](http://www.pandunia.info/pandunia/barudant/baru_04.png)

barú bace joga lil gar na mey kamer. ye wida keke sanduke na meza. ye fikra "mi wol nyama keke!" a ye memora: "ah! mama loga mi no nyama keke." barú bace no nyama keke.

![](http://www.pandunia.info/pandunia/barudant/baru_05.png)

barú bace wida kande botol na almari. ye fikra "mi wol nyama kande!" a ye memora: "ah! mama loga mi no nyama kande." barú bace no nyama kande.

![](http://www.pandunia.info/pandunia/barudant/baru_06.png)

barú bace wida medu pote na alter almari. ye fikra "mama loga nul xey du tema medu. mi ken nyama medu!" barú bace sidu na kursi i ye nyama lil medu. medu bon gusta!

![](http://www.pandunia.info/pandunia/barudant/baru_07.png)

barú bace nyama pan medu.

![](http://www.pandunia.info/pandunia/barudant/baru_08.png)

bada, barú bace senta no jan da sente na boka. ye da dante tung!

![](http://www.pandunia.info/pandunia/barudant/baru_09.png)

ye kapa tele fon. ye loga: "halo! eska tu si dante dotor? cing laya to mi! mi ada tung dante!"

![](http://www.pandunia.info/pandunia/barudant/baru_10.png)

dotor laya to barú famil da dom. ye loga: "eska tu nida helpe?" barú bace loga: "si! mi ada tung dante!"

![](http://www.pandunia.info/pandunia/barudant/baru_11.png)

dotor cing barú bace sidu na kursi i kaya boka. "aha! un dante day mal! mi bixu kapa ye to way."

![](http://www.pandunia.info/pandunia/barudant/baru_12.png)

dotor juxa medike to dante manse na jin du mal dante. barú bace no senta tung ze zay.

![](http://www.pandunia.info/pandunia/barudant/baru_13.png)

dotor tira dante na pinse. a dante no laya!

![](http://www.pandunia.info/pandunia/barudant/baru_14.png)

waf laya helpa dotor. dotor i waf tira dante, a dante no laya!

![](http://www.pandunia.info/pandunia/barudant/baru_15.png)

maw laya helpa dotor i waf. dotor i waf i maw tira dante, a dante no laya!

![](http://www.pandunia.info/pandunia/barudant/baru_16.png)

lixu laya helpa dotor i waf i maw. dotor i waf i maw i lixu tira dante...

![](http://www.pandunia.info/pandunia/barudant/baru_17.png)

dante laya to way!

![](http://www.pandunia.info/pandunia/barudant/baru_18.png)

dotor loga to barú bace: "mal dante na way zay. cing memora uza dante brox na mey subá i na mey xam!" barú bace wada memora.

![](http://www.pandunia.info/pandunia/barudant/baru_19.png)

barú bace loga: "danke dotor i waf i maw i lixu!"

![](http://www.pandunia.info/pandunia/barudant/baru_20.png)

barú bace waxa dante na dante brox mey subá i mey xam.

![](http://www.pandunia.info/pandunia/barudant/baru_21.png)

barú mama nota barú bace kura se da dante max bon. mama loga: "tu si bon lil barú!"

