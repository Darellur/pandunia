baru' bace da dante tung
=======================

![](http://www.pandunia.info/pandunia/barudant/baru_01.png)

un suba baru' mama wol enda to bazar. ye loga to baru' bace: "no nyama kande i keke na dura du mi na bazar." baru' bace loga: "si, si, mama! mi jan ye. mi day baru'. cing enda way!" baru' mama loga "salam" i ye enda way.

![](http://www.pandunia.info/pandunia/barudant/baru_02.png)

baru' bace na sol. ye fikra: "zay mi ken kar eni xey du mi wol!"

![](http://www.pandunia.info/pandunia/barudant/baru_03.png)

baru' bace enda to wax kamer. ye fikra "mi no wol waxa dante zay." baru' bace si mal.

![](http://www.pandunia.info/pandunia/barudant/baru_04.png)

baru' bace joga lil gar na mey kamer. ye wida keke sanduke na meza. ye fikra "mi wol nyama keke!" a ye memora: "ah! mama loga mi no nyama keke." baru' bace no nyama keke.

![](http://www.pandunia.info/pandunia/barudant/baru_05.png)

baru' bace wida kande botol na almari. ye fikra "mi wol nyama kande!" a ye memora: "ah! mama loga mi no nyama kande." baru' bace no nyama kande.

![](http://www.pandunia.info/pandunia/barudant/baru_06.png)

baru' bace wida medu pote na alter almari. ye fikra "mama loga nul xey du tema medu. mi ken nyama medu!" baru' bace sidu na kursi i ye nyama lil medu. medu bon gusta!

![](http://www.pandunia.info/pandunia/barudant/baru_07.png)

baru' bace nyama pan medu.

![](http://www.pandunia.info/pandunia/barudant/baru_08.png)

bada, baru' bace senta no jan da sente na boka. ye da dante tung!

![](http://www.pandunia.info/pandunia/barudant/baru_09.png)

ye kapa tele fon. ye loga: "halo! kia tu si dante dokter? cing lay to mi! mi ada tung dante!"

![](http://www.pandunia.info/pandunia/barudant/baru_10.png)

dokter lay to baru' famil da dom. ye loga: "kia tu nida helpe?" baru' bace loga: "si! mi ada tung dante!"

![](http://www.pandunia.info/pandunia/barudant/baru_11.png)

dokter cing baru' bace sidu na kursi i kaya boka. "aha! un dante day mal! mi bixu kapa ye to way."

![](http://www.pandunia.info/pandunia/barudant/baru_12.png)

dokter juxa dawa to dante manse na jin du mal dante. baru' bace no senta tung ze zay.

![](http://www.pandunia.info/pandunia/barudant/baru_13.png)

dokter tira dante na pinse. a dante no lay!

![](http://www.pandunia.info/pandunia/barudant/baru_14.png)

waf lay helpa dokter. dokter i waf tira dante, a dante no lay!

![](http://www.pandunia.info/pandunia/barudant/baru_15.png)

maw lay helpa dokter i waf. dokter i waf i maw tira dante, a dante no lay!

![](http://www.pandunia.info/pandunia/barudant/baru_16.png)

lixu lay helpa dokter i waf i maw. dokter i waf i maw i lixu tira dante...

![](http://www.pandunia.info/pandunia/barudant/baru_17.png)

dante lay to way!

![](http://www.pandunia.info/pandunia/barudant/baru_18.png)

dokter loga to baru' bace: "mal dante na way zay. cing memora uza dante brox na mey suba i na mey xam!" baru' bace wada memora.

![](http://www.pandunia.info/pandunia/barudant/baru_19.png)

baru' bace loga: "danke dokter i waf i maw i lixu!"

![](http://www.pandunia.info/pandunia/barudant/baru_20.png)

baru' bace waxa dante na dante brox mey suba i mey xam.

![](http://www.pandunia.info/pandunia/barudant/baru_21.png)

baru' mama nota baru' bace kura se da dante max bon. mama loga: "tu si bon lil baru'!"

