baru ban da dante tung
=======================

![](http://www.pandunia.info/pandunia/barudant/baru_01.png)

un suba baru mama wol enda to bazar. ye loga to baru ban: "no kana kandi i kek na dura du mi na bazar." baru ban loga: "si, si, mama! mi sabi ye. mi dai baru. cing enda wai!" baru mama loga "salam" i ye enda wai.

![](http://www.pandunia.info/pandunia/barudant/baru_02.png)

baru ban na sol. ye fikra: "nun mi ken kar eni ting du mi wol!"

![](http://www.pandunia.info/pandunia/barudant/baru_03.png)

baru ban enda to wax kamer. ye fikra "mi no wol wax dante nun." baru ban si bad.

![](http://www.pandunia.info/pandunia/barudant/baru_04.png)

baru ban joga lit gar na mei kamer. ye wida kek sanduk na meza. ye fikra "mi wol kana kek!" ama ye memori: "ah! mama loga mi no kana kek." baru ban no kana kek.

![](http://www.pandunia.info/pandunia/barudant/baru_05.png)

baru ban wida kandi botol na almari. ye fikra "mi wol kana kandi!" ama ye memori: "ah! mama loga mi no kana kandi." baru ban no kana kandi.

![](http://www.pandunia.info/pandunia/barudant/baru_06.png)

baru ban wida medu bin na alter almari. ye fikra "mama loga nul ting du tema medu. mi ken kana medu!" baru ban sit na kursi i ye kana lit medu. medu bon gusta!

![](http://www.pandunia.info/pandunia/barudant/baru_07.png)

baru ban kana tot medu.

![](http://www.pandunia.info/pandunia/barudant/baru_08.png)

bada, baru ban senti no jan da ting na boka. ye da dante tung!

![](http://www.pandunia.info/pandunia/barudant/baru_09.png)

ye kap tele fon. ye loga: "halo! kia tu si dante doktor? cing lay to mi! mi hawa tung dante!"

![](http://www.pandunia.info/pandunia/barudant/baru_10.png)

doktor lay to baru famil da jia. ye loga: "kia tu neses mede?" baru ban loga: "si! mi hawa tung dante!"

![](http://www.pandunia.info/pandunia/barudant/baru_11.png)

doktor cing baru ban sit na kursi i kai boka. "aha! un dante cok bad! mi mus kap ye to wai."

![](http://www.pandunia.info/pandunia/barudant/baru_12.png)

doktor juxa dawa to dante niama na jin du bad dante. baru ban no senti tung ze nun.

![](http://www.pandunia.info/pandunia/barudant/baru_13.png)

doktor tira dante na pinse. ama dante no lay!

![](http://www.pandunia.info/pandunia/barudant/baru_14.png)

waf lay meda doktor. doktor i waf tira dante, ama dante no lay!

![](http://www.pandunia.info/pandunia/barudant/baru_15.png)

mau lay meda doktor i waf. doktor i waf i mau tira dante, ama dante no lay!

![](http://www.pandunia.info/pandunia/barudant/baru_16.png)

lixu lay meda doktor i waf i mau. doktor i waf i mau i lixu tira dante...

![](http://www.pandunia.info/pandunia/barudant/baru_17.png)

dante lay to wai!

![](http://www.pandunia.info/pandunia/barudant/baru_18.png)

doktor loga to baru ban: "bad dante na wai nun. cing memori yung dante brox na mei suba i na mei xam!" baru ban wada memori.

![](http://www.pandunia.info/pandunia/barudant/baru_19.png)

baru ban loga: "danke doktor i waf i mau i lixu!"

![](http://www.pandunia.info/pandunia/barudant/baru_20.png)

baru ban wax dante na dante brox mei suba i mei xam.

![](http://www.pandunia.info/pandunia/barudant/baru_21.png)

baru mama nota baru ban kura se da dante max bon. mama loga: "tu si bon lit baru!"

