# lil urse da dante tung

![](http://www.pandunia.info/pandunia/barudant/baru_01.png)

un sub치 urse mame wol cuta to bazar.
ye loga to lil urse: "no nyama kande i keke na dura du mi na bazar."
lil urse loga: "si, si, mame! mi jana ye. mi day urse. cing cuta way!"
urse mame loga "salam" i ye cuta way.

![](http://www.pandunia.info/pandunia/barudant/baru_02.png)

lil urse na mon. ye fikra: "zay mi ken fata eni xey du mi wol!"

![](http://www.pandunia.info/pandunia/barudant/baru_03.png)

lil urse cuta to wax kamar. ye fikra "mi no wol waxa dante zay."
lil urse si mal.

![](http://www.pandunia.info/pandunia/barudant/baru_04.png)

lil urse joga lil gar na mey kamar. ye wida keke sanduke na meza.
ye fikra "mi wol nyama keke!" a ye yada: "a! mame loga mi no nyama keke."
lil urse no nyama keke.

![](http://www.pandunia.info/pandunia/barudant/baru_05.png)

lil urse wida kande botol na almari. ye fikra "mi wol nyama kande!"
a ye yada: "a! mame loga mi no nyama kande." lil urse no nyama kande.

![](http://www.pandunia.info/pandunia/barudant/baru_06.png)

lil urse wida mel pote na alter almari. ye fikra
"mame loga nul xey du tema mel. mi ken nyama mel!"
lil urse sida na kurse i ye nyama lil mel. mel bon gusta!

![](http://www.pandunia.info/pandunia/barudant/baru_07.png)

lil urse nyama pan mel.

![](http://www.pandunia.info/pandunia/barudant/baru_08.png)

bada, lil urse senta no jana da sente na boke. ye da dante tung!

![](http://www.pandunia.info/pandunia/barudant/baru_09.png)

ye geta tele fon. ye loga: "hal칩! eska tu si dante dotor? cing laya to mi! mi ada tung dante!"

![](http://www.pandunia.info/pandunia/barudant/baru_10.png)

dotor laya to urse famil da dom. ye loga: "eska tu nida helpe?"
lil urse loga: "si! mi ada tung dante!"

![](http://www.pandunia.info/pandunia/barudant/baru_11.png)

dotor cing lil urse sidu na kurse i kaya boke.
"aha! un dante day mal! mi bixu geta ye to way."

![](http://www.pandunia.info/pandunia/barudant/baru_12.png)

dotor juxa medike to dante manse na jin du mal dante. lil urse no senta tung ze zay.

![](http://www.pandunia.info/pandunia/barudant/baru_13.png)

dotor tira dante na pinser. a dante no laya!

![](http://www.pandunia.info/pandunia/barudant/baru_14.png)

waf laya helpa dotor. dotor i waf tira dante, a dante no laya!

![](http://www.pandunia.info/pandunia/barudant/baru_15.png)

maw laya helpa dotor i waf. dotor i waf i maw tira dante, a dante no laya!

![](http://www.pandunia.info/pandunia/barudant/baru_16.png)

lixu laya helpa dotor i waf i maw. dotor i waf i maw i lixu tira dante...

![](http://www.pandunia.info/pandunia/barudant/baru_17.png)

dante laya to way!

![](http://www.pandunia.info/pandunia/barudant/baru_18.png)

dotor loga to lil urse: "mal dante na way na zay.
cing yada uza dante brox na mey sub치 i na mey xam!"
lil urse wada yada.

![](http://www.pandunia.info/pandunia/barudant/baru_19.png)

lil urse loga: "danke dotor i waf i maw i lixu!"

![](http://www.pandunia.info/pandunia/barudant/baru_20.png)

lil urse waxa dante na dante brox mey sub치 i mey xam.

![](http://www.pandunia.info/pandunia/barudant/baru_21.png)

urse mame nota lil urse kura se da dante max bon.
mame loga: "tu si bon lil urse!"


