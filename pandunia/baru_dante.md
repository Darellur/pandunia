# lil urse da danti tung

![](http://www.pandunia.info/pandunia/barudant/baru_01.png)

un sube urse mame wanta gowa pa bazar.
le loga pa lil urse: "ni niama kande i keke sa dura du me sa bazar."
lil urse loga: "si, si, mame! me jana le. me day urse. plisa gowa way!"
urse mame loga "salam" i le gowa way.

![](http://www.pandunia.info/pandunia/barudant/baru_02.png)

lil urse sa mon. le fikra: "zay me abla fata eni xey du me wanta!"

![](http://www.pandunia.info/pandunia/barudant/baru_03.png)

lil urse gowa pa wax kamar.
le fikra "me ni wanta waxa dante zay."
lil urse si mal.

![](http://www.pandunia.info/pandunia/barudant/baru_04.png)

lil urse joga lil kar sa mey kamar.
le wida keke sanduke sa meza.
le fikra "me wanta niama keke!" a le yada: "a! mame harama me niama keke."
lil urse ni niama keke.

![](http://www.pandunia.info/pandunia/barudant/baru_05.png)

lil urse wida kande botol sa almari. le fikra "me wanta niama kande!"
a le yada: "a! mame harama me niama kande." lil urse ni niama kande.

![](http://www.pandunia.info/pandunia/barudant/baru_06.png)

lil urse wida mel pote sa alter almari. le fikra
"mame loga nul xey du tema mel. me abla niama mel!"
lil urse sida sa kurse i le niama lil mel. mel gustu bon!

![](http://www.pandunia.info/pandunia/barudant/baru_07.png)

lil urse niama pan mel.

![](http://www.pandunia.info/pandunia/barudant/baru_08.png)

bade, lil urse senta ni jana da sente sa boke. li dante tungi!

![](http://www.pandunia.info/pandunia/barudant/baru_09.png)

le geta tele fon. le loga: "halow! eska te si dante dotor? plisa laya pa me! me tena tungi dante!"

![](http://www.pandunia.info/pandunia/barudant/baru_10.png)

dotor laya pa urse famil da dom.
le loga: "eska te nida helpe?"
lil urse loga: "si! me tena tungi dante!"

![](http://www.pandunia.info/pandunia/barudant/baru_11.png)

dotor plisa lil urse sidu sa kurse i kaya boke.
"aha! un dante day mal! me bixu geta le pa way."

![](http://www.pandunia.info/pandunia/barudant/baru_12.png)

dotor juxa medike pa dante manse sa jin du mal dante.
lil urse ni senta tung ya zay.

![](http://www.pandunia.info/pandunia/barudant/baru_13.png)

dotor tira dante sa pinser.
a dante ni laya!

![](http://www.pandunia.info/pandunia/barudant/baru_14.png)

waf laya helpa dotor.
dotor i waf tira dante, a dante ni laya!

![](http://www.pandunia.info/pandunia/barudant/baru_15.png)

maw laya helpa dotor i waf.
dotor i waf i maw tira dante, a dante ni laya!

![](http://www.pandunia.info/pandunia/barudant/baru_16.png)

tupay laya helpa dotor i waf i maw. dotor i waf i maw i tupay tira dante...

![](http://www.pandunia.info/pandunia/barudant/baru_17.png)

dante laya pa way!

![](http://www.pandunia.info/pandunia/barudant/baru_18.png)

dotor loga pa lil urse: "mal dante zay sa way.
cing yada uza dante brox sa mey sube i sa mey xam!"
lil urse wada yada.

![](http://www.pandunia.info/pandunia/barudant/baru_19.png)

lil urse loga: "danke dotor i waf i maw i tupay!"

![](http://www.pandunia.info/pandunia/barudant/baru_20.png)

lil urse waxa dante sa dante brox mey sube i mey xam.

![](http://www.pandunia.info/pandunia/barudant/baru_21.png)

urse mame nota lil urse kura zi dante max bon.
mame loga: "te si bon i lil urse!"


