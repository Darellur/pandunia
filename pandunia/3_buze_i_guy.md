# sam buze e guy

<small>tarju da _Erjo_</small>


sa mar, zayu guy da domu sa nice da pulte da transa suy.
guy tena mal rupe. le tena yen – day ka plate, e nos – day ka warkobrox.

sa koy den, guy auda lil sonde sa supre da pulte.
«ki ren marca sa me du pulte?» kritu guy.
«o! mon me, lil buze» logu lil buze.
le loga day fain, e kontina:
«me marca pa gras loke da me wil nyama pa me si feti».

«nun me kapa te!» logu guy.

«ni, ni!», logu lil buze.
«ni kapa me, sabu me si lil lil. mon denga lil, e jung buze wil marca, le si max day».
«okey», logu guy.

<p style="font-size:6em;text-align:center;">👺</p>

bada lil zaman, sonde audu sa supre da pulte.
«ki ren marca sa me du pulte?», kritu guy.
«o! si me, jung buze. me kina pa grasistan da me wil nyama pa me si feti», jung buze loga.
le fuli ni loga fain.

«nun me kapa te!» logu guy.

«ni, ni! ni kapa me» logu jung buze.
«denga lil, e day buze wil marca, le si day day».
«okey» logu guy.

<p style="text-align:center;"><span style="font-size:3em;">🐐</span><span style="font-size:4.5em;">🐐</span><span style="font-size:6em;">🐐</span></p>

bada lil zaman, bari kelele audu sa supre da daw.
«ki ren marca sa me du pulte?», kritu guy.
«me, day buze», logu day buze sa gaw sonde.

«nun me kapa te!» logu guy.

«si, te laya! me tena dul baton, sa lole me wil haraba te du yen.
me tena dul day jengopetre, sa lole me wil parca te du oste.»

e bada ye, day buze haraba guy du yen, e parca guy du oste, e lanca guy pa suy.
bada ye, le marca pa grasistan.
sa grasistan, pan buze fatu feti. lole karbi ni tena energe pa fuga pa dom.
e gar lole ni kina ze hay, lole hay si feti.

<p style="font-size:6em;text-align:center;">🏞️</p>

