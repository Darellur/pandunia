# sam lil goró

<small>"Three Little Pigs" na pandunia bax. kitabu **thethedorn**.</small>

na pase law ma goró ada sam lil goró. a ye no ada bas nyam to dona to yemen. na den du yemen bas law, ye senda yemen to dunia to yemen serca se da kisme.

goró numer un multi no suku kare. ye mey no wol kara i ye bana se da dom ze suhi gras. goró numer do kara lil max, a ye plus lil no suku kare, i ye bana se da dom na xake. badu sa, yemen gana i dansa i mazu na mey den.

goró numer sam tez kara na tot den, i ye bana se da dom na it. ye bal dom. ye ha fay kan i duman tubu. ye rupa kom ye ken jiwa na bal du maxim tez fung.

na nale, beria enda na jin du daw, jo sam goró doma. ye wida suhi gras da dom, i ye na nos nota goró, jo na in. ye fikra goró si bon nyam, i ye da boka kayxa sana su.

do ye darba mun, i loga: "lil goró! lil goró! cing mi lay in! cing mi lay in!" a lil goró wida beria da day hat na cabi kong. do ye dapa: "no! no! no!" na bada, beria wiza se da dante i loga: "do mi nafasa i mi nafasa i mi awara tu da dom!"

do ye nafasa i ye nafasa i ye awara dom! beria kaya boka maxim kom ken, a goró numer un enda far, do dom du lil goró numer dua.

beria kontinu na lil daw. ye pasa dom numer dua, jo banu na mara finger. ye wida dom. ye na nos nota goró, jo na in. ye da boka kaixa bana su na dur du ye fikra yemen si bon nyam.

do ye darba mun, i loga: _lil goró! lil goró! cing mi lay in! cing mi lay in!_ a lil goró wida beria da konai or na cabi kong. do yemen dapa: "no! no! no!" do beria wiza se da dante i loga: "do mi nafasa i mi nafasa i mi awara tu da dom!"

do ye nafasa i ye nafasa i ye awara dom! beria wol max kom bas, i ye proba kaca dua goró na sem sat, a ye wol max kom bas, i ye kap nul goró! ye da day boka kayulu na nul xe minus hawa. dua lil goró enda far na maximi rapide kom yemen da ped ken porta yemen.

beria proba kaca yemen na lil daw. ye jino kaca yemen. a yemen lay do it dom i kelelo kayula mun na pice du se na ante du beria ken kaca yemen.

sam lil goró fobu. yemen jana beria wol nyama yemen. sa si day day wer. beria no gon nyama na tot den i max max wol nyama na dur du proba kaca goró. na sa mar ye ken nos nota tot sam yemen na in. ye jana sam lil goró si bon nyam.

do beria darba mun, i loga: "lil goró! lil goró! cing mi lay in! cing mi lay in!" a lil goró wida beria da lil wang yen na cabi kong. do yemen dapa: "no! no! no!" do beria wiza se da dante i loga: "do mi nafasa i mi nafasa i mi awara tumen da dom!"

ye nafasa i ye nafasa. ye nafasa i ye nafasa. i ye nafasa, i ye nafasa, i ye nafasa, a ye no ken awara dom. na fin, ye day fatigi nafasa. sun ye no max ken nafasa. do ye stopa por sona i ye lil fikra.

sa si max kom bas. beria kina na wen na amuk i loga ye lay ze duman tubu i ye nyama lil goró na xam nyam. a na dur du ye enda do par du dom, lil goró kara garam garam fay i pon day ketel du su do fay. bada, na sem sat du beria enda do tal du fay kan, lil goró kaya kap... a! beria enda in du garam garam su!

do lil goró pon kap to ketel. beria jalu na ketel! i sam lil goró nyama ye na xam nyam.


