# sam buze i trol

<small>tarjumu du _Erjo_</small>


na mar, zaya trol du doma nici xui daw supri suy trans.
trol ada mal rupe. ye ada yen – day ka plate, i nos – day ka warke brox.

na koy den, trol auda lil sonde na supre du xui daw.
«ki ren marca na mi da daw?» kritu trol.
«o! mon mi, lil buze Bruse» logu lil buze Bruse loga.
ye loga day fain, i kontina:
«mi marca to gras loke du mi wil nyama to mi si fati».
«nun mi kapa tu!» logu trol.

«no, no!», logu lil buze Bruse.
«no kapa mi, karena mi si lil lil. mon denga lil, i jung buze Bruse wil marca, ye si max day».
«okey», logu trol.

<p style="font-size:6em;text-align:center;">👺</p>

bada lil zaman, si sonda na supre du xui daw.
«ki ren marca na mi da daw?», kritu trol.
«o! si mi, jung buze Bruse. mi kina to gras loke du mi wil nyama to mi si fati», jang buze Bruse loga.
ye fuli no loga fain.
«nun mi kapa tu!» logu trol.
«no, no! no kapa mi» logu jung buze Bruse.
«denga lil, i day buze Bruse wil marca, ye si day day».
«okey» logu trol.

<p style="text-align:center;"><span style="font-size:3em;">🐐</span><span style="font-size:4.5em;">🐐</span><span style="font-size:6em;">🐐</span></p>

bada lil zaman, rapidi si kelele na supre du daw.
«ki ren marca na mi da daw?», kritu trol.
«mi, day buze Bruse», logu day buze Bruse na gawi sonde.
«nun mi kapa tu!» logu trol.

«si, tu laya! mi ada du baton, na yemen mi wil haraba tu da yen.
mi ada du day jang-petre, na yemen mi wil parca tu da oste.»

i bada de, day buze haraba trol da yen, i parca trol da oste, i lanca trol na suy.
bada de, ye kina to gras loke.
na gras loke, pan buze fatu ka feti du yemen karbi no ada energe to fuga to dom.
i gar fate no kina ze yemen hay, yemen hay si fati.

<p style="font-size:6em;text-align:center;">🏞️</p>

