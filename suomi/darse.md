Oppikurssi
=======

Esittäytyminen
--------------------

### Keskustelu

> ☻: **te si ke?**
= Kuka sinä olet?  
> ☺: **me si yusef. te si ke?**
= Olen Yusef. Kuka sinä olet?  
> ☻: **me si maria. le si ke?**
= Olen Maria. Kuka hän on?  
> ☺: **le si mi doste.**
= Hän on minun ystäväni.  
> ☻: **li nam si ke?**
= Mikä hänen nimensä on?  
> ☺: **li nam si sara.**
= Hänen nimensä on Sara.

### Kielioppia

Pandunian lauseet noudattavat tavallisesti teema-kommentti-rakennetta. Teema osoittaa kenestä tai mistä puhutaan. Kommentti kertoo jotakin uutta teemasta. Esimerkiksi lauseessa **le si me ya doste** teema on **le** (hän), ja sitä seuraa kommentti **si me ya doste** (on minun ystäväni).

Sanan **si** voi kääntää olla-verbiksi. Samaa sanaa käytetään sellaisenaan kaikissa persoonissa. Kieltomuodossa käytetään sen sijasta sanaa **ni**, joka tarkoittaa _ei_.

> **le si sara.** - Hän on Sara.  
> **le ni sara.** - Hän ei ole Sara.  

> **maw si hewan** - Kissa on eläin.  
> **dom ni hewan** - Talo ei ole eläin.  


### Harjoituksia

Käännä seuraavat lauseet suomesta panduniaksi. Oikeat vastaukset ovat sananston jälkeen.

1. Who are you?
2. I am Thomas.
3. Who is your friend?
4. She is Sara.
5. What is your name?
6. My name is ...........


### Sanasto

**me** minä. **mi** minun.  
**te** sinä. **ti** sinun.  
**le** hän tai se. **li** hänen, sen.  
**ke** mikä tai kuka.  
**si** kyllä. **ni** ei.  
**bon** hyvä. **doste** ystävä. **nam** nimi.  
**fem** nainen. **man** mies.  
**maw** kissa. **hewan** eläin

### Harjoitusten vastaukset

1. te si ke?
2. me si tomas.
3. ti doste si ke?
4. le si sara.
5. ti nam si ke?
6. mi nam si ........... 


--------------------------------------------------------------------------------

## Tervehtiminen

**salam**
= Terve!

Näin ihmiset tervehtivät toisiaan panduniaksi. He sanovat **salam**. Samaa sanaa voi käyttää sekä tervehtimiseen että hyvästelemiseen.

**salam**
= Näkemiin!

Sana **salam** tarkoittaa tervehdystä. Se on alkujaan arabian kielen sana, joka tarkoittaa _hyvinvointia_ ja _rauhaa_, ja se on yleinen tervehdys monessa maailman kolkassa, erityisesti Afrikassa ja Aasiassa. Pandunia on keinotekoinen maailmankieli, joka lainaa sanoja maailman kaikista osista.

Sanan **salam** verbimuoto on **salama**, "tervehtiä".

**me salama te.**
= Minä tervehdin sinua.  
**te salama me.**
= Sinä tervehdit minua.

Nämä ovat aktiivisia lausekkeita. Aktiivissa lausekkeissa tekijä eli subjekti tekee teon eli verbin kohteelle eli objektille. Siis lauseessa **me salama te** ensimmäinen sana, **me**, on subjekti, **salama** on verbi, ja **te** on objekti. Juuri tämä järjestys, subjekti, verbi ja objekti, on normaali sanajärjestys panduniassa.

> Lauseen sanajärjestys: Subjekti + verbi + objekti

Pandunian persoonapronominit ovat: **me** = minä, **te** = sinä, ja 
**le** = hän, se. Huomasithan että pronominit pysyivät koko ajan
samoina edellisissä esimerkkilauseissa? Pandunian sanat eivät taivu
sijamuodoissa. Ne pysyvät koko ajan samoina riippumatta siitä, mikä
niiden asema lauseessa on.

Panduniassa lauseita voi lyhentää jättämällä pois ilmeiset pronominit.

**me salama te!**
= Minä tervehdin sinua.  
**salama te!**
= Tervehdin sinua! (On ilmiselvää että puhuja tervehtii.)  
**salama!**
= Tervehdys! (On ilmiselvää että kuulijaa tervehditään.)

Lauseen **salam(a) te** malli on kätevä, kun ihmisiä tervehditään
nimen, sukulaisuussuhteen, ammatin tai muun roolin mukaan.

**salam toni!**
= Terve, Toni!  
**salam mame!**
= Hei, äiti!  
**salam pape!**
= Hei, isä!  
**salam xefe!**
= Terve, pomo!

Toinen yleinen tervehdys on **halow**. Se on myös hyvin kansainvälinen
ja maailmalla laajasti tunnistettu tapa tervehtiä ihmisiä.

**halow!**
- Hei! / Haloo! / Hello!


### Harjoituksia

Käännä seuraavat lauseet suomesta panduniaksi. Oikeat vastaukset ovat sananston jälkeen.

1. Sinä tervehdit häntä.
2. Äiti tervehtii isää.
3. Hei äiti!
4. Näkemiin!

### Sanasto

**salam, halow**
tervehdys, terve, hei.  
**mame**
äiti, mamma.
**pape**
isä.
**xefe**
pomo, päällikkö.


### Harjoitusten vastaukset

1. te salama le.
2. mame salama pape.
3. salam mame!
4. salam!


--------------------------------------------------------------------------------

## Pyytäminen


### Keskustelu

☻: **salam!**
= Hei!  
☺: **salam! plisa sida.**
= Hei! Istu, ole hyvä!  
☻: **danke.**
= Kiitos.  
☺: **plisa nyama kafe u cay.**
= Joisitko kahvia tai teetä?  
☻: **me nyama cay. danke.**
= Minä juon teetä. Kiitos.  
...  
☺: **plisa salama ti mame!**
= Kerropa terveisiä äidillesi!  
☻: **me salama le. salam!**
= Min kerron. Hei hei!  
☺: **salam!**
= Hei hei!


### Kielioppia

Pandunian persoonapronominit ovat: **me** = minä, **te** = sinä, ja
**le** = hän. Kuten suomessa, myös panduniassa persoonapronomineilla
ei jaotella sukupuolta. Kaikkia edellä mainittuja persoonapronomineja
käytettään seuraavassa esimerkkilauseessa.

**me plisa te salama le.**
= Minä pyydän sinua tervehtimään häntä.

Lauseessa on niin sanottu _saranarakenne_. Ensimmäinen verbi, **plisa**
= pyytää, saa kohteekseen sanan **te**, joka toimii samaan aikaan
toisen verbin, **salama** = tervehtiä, tekijänä. Sen kohteena on
**le**. Niinpä sanalla **te** on kaksi roolia: (1) ensimmäisen verbin
kohde eli objekti ja (2) toisen verbin tekijä eli subjekti. Se toimii
siis ikään kuin saranana kahden verbin välissä.

> Saranarakenne: subjekti + verbi¹ + object/subjekti + verbi² + objekti

Saranarakennetta käytetään yleisesti panduniassa.

Muistatko, että panduniassa on sallittua jättää pronomini pois silloin,
kun se tunnetaan ilman muuta? Toisin sanoen puhuja voi turvallisin
mielin olettaa, että kuulijat tietävät mistä tai kenestä hän puhuu,
eikä hänen tarvitse jatkuvasti toistaa niitä. Tällä tavalla lauseista
voi tehdä lyhyempiä.

**me plisa te salama le.**
= Minä pyydän sinua tervehtimään häntä.  
**plisa salama le.**
= (Pyydän,) tervehdi häntä.

Huomasitko miten sanan **plisa** rooli muuttui hieman kahdessa
edellisessä lauseessa? Sanan merkitys ei muuttunut, mutta sen
käyttötapa muuttui. Eräissä kielissä pyyntöjen muodostamiseen
käytetään apusanaa kuten englannissa _please_ ja saksassa _bitte_.
Suomessa käytetään ilmaisua "ole hyvä" tai verbin isi-muotoa. Sen
sijaan panduniassa käytetään yksinkertaisesti pyytämistä tarkoittavaa
verbiä yksinään, sillä kuulija toki tietää kuka pyytää.

Lauseen **plisa salama le** rakennetta voi hyödyntää kaikenlaisten
kohteliaiden pyyntöjen ilmaisemiseen.

**plisa sida.**
= Istu, ole hyvä.  
**plisa dona kafe.**
= Antaisitko kahvia.  
**plisa dona cay.**
= Antaisitko teetä.  
**plisa nyama cay.**
= Ottaisitko teetä.  
**plisa safa kamar.**
= Siivoaisitko huoneen.

Käskyt aloitetaan sanalla **komanda** = käskeä, komentaa.
 Käskylauseiden rakenne on sama kuin pyyntölauseiden.

**komanda dona cay.**
= Anna teetä!  
**komanda safa kamar.**
= Siivoa huone!

Käytännössä napakat käskyt voi tehdä myös pelkällä verbillä ja
käskevällä äänellä.

**safa le!**
= Siivoa se!


### Harjoituksia

Käännä seuraavat lauseet panduniaksi. Oikeat vastaukset ovat sanaston jälkeen.

1. Hän juo teetä.
2. Pomo pyysi häntä istumaan.
3. Ota kahvia tai teetä (ole hyvä).
4. Äiti pyysi minua siivoamaan huoneen.
5. Pomo istuu ja juo kahvia.
6. Tervehdi pomoa!


### Sanasto

**cay** tee.
**plisa** pyytää; ole hyvä.
**dona** antaa.
**danke** kiitos.
**i** ja.
**kafe** kahvi.
**kamar** huone.
**orda** käskeä, komentaa.
**u** tai, vai.
**safa** siivota.
**sida** istua.
**nyama** syödä tai juoda.


### Harjoitusten vastaukset

1. le nyama cay.
2. xefe plisa le sida.
3. plisa nyama kafe u cay.
4. mame plisa me safa kamar.
5. xefe sida i nyama kafe.
6. (komanda) salama xefe!


--------------------------------------------------------------------------------


## Kysymykset joihin vastataan "kyllä" tai "ei"

### Keskustelu

☻: **salam! eska te nyama kafe u cay?**
= Terve! Joisitteko kahvia vai teetä?  
☺: **cay.**
= Teetä.  
☻: **i te?**
= Entä sinä?  
○: **me ni baxa pandunia...**
= En osaa panduniaa...  
☻: **pardon! eska le nyama cay?**
= Anteeksi! Haluaisiko hän teetä?  
☺: **ni. le ni nyama cay. le nyama kafe.**
= Ei, hän ei juo teetä. Hän juo kahvia.  
☻: **eska te nyama supe?**
= Saisiko olla keittoa?  
☺: **si.**
= Kyllä.  
☻: **eska le nyama supe?**
= Haluaisiko hän keittoa?  
☺: **ni.**
= Ei.  
☻: **danke. me dona un cay i un kafe i un supe sa bade du des minute.**
= Kiitos. Minä tuon yhden teen, yhden kahvin ja yhden keiton kymmenen minuutin päästä.


### Kysyminen

Kysymykset joihin vastataan "kyllä" ja "ei" muodostetaan samalla
saranarakenteella kuin pyynnöt, joissa käytetään sanaa **plisa**.
Kysymyslauseet aloitetaan sanalla **eska** = kysyä.

**me eska te nyama cay.**
= Minä kysyn, juotko sinä teetä. 
**eska te nyama cay?**
= Juotko sinä teetä?  
**eska nyama cay?**
= Juotko teetä?

Pyynnöt on yleensä osoitettu ihmiselle, joille puhutaan, mutta
kysymykset usein koskettavat muita ihmisiä. Sen vuoksi
kysymyslauseeseen jätetään yleensä jälkimmäinen pronomini jäljelle.
Sen voisi jättää pois vain kun on ilmiselvää, ketä kysymys koskee.

**eska le nyama cay?**
= Juoko hän teetä?  
**eska te nyama supe?**
= Syötkö sinä keittoa?  
**eska mome nyama suy?**
= Juommeko me vettä?

Tietysti myös yleis- ja erisnimiä voi käyttää kysymyksissä.

**eska xefe nyama kafe?**
= Juoko päällikkö kahvia?  
**eska pape safa kamar?**
= Siivoaako isä huoneen?  
**eska niki baxa pandunia?**
= Puhuuko Niki panduniaa?


### Vastaaminen

Kyllä-vai-ei kysymyksiin vastaan **si** = kyllä, tai **ni** = ei.

– **eska te nyama supe?**
= Syötkö sinä keittoa?  
– **si.**
= Kyllä.  
– **eska le nyama supe?**
= Syökö hän keittoa?  
– **ni.**
= Ei.

Vastata voi myös perusteellisemmin.

– **eska te nyama kafe?**
= Juotko sinä kahvia?  
– **si. me nyama kafe.**
= Kyllä. Minä juon kahvia.  
– **eska le nyama kafe?**
= Juoko hän kahvia?  
– **ni. le ni nyama kafe.**
= Ei. Hän ei juo kahvia.

Toinen tapa vastata myöntävästi on kysymyksen verbin toistaminen.

– **eska te nyama suy?**
= Juotko sinä vettä?  
– **nyama.**
= Juon.


### Harjoituksia

Käännä seuraavat lauseet panduniaksi.

1. Puhutko panduniaa?
2. Kyllä minä puhun panduniaa.
3. Juoko äiti kahvia?
4. Ei, hän ei juo kahvia.
5. Syökö hän keittoa?
6. Ei syö.

### Sanasto

**bade** jälkeen.
**pardon** anteeksi.
**minute** minuutti.
**ni** ei.
**baxa** puhua kieltä.
**suy** vesi.
**supe** keitto, soppa.
**un** yksi (1).
**des** kymmenen.
**eska** kysyä.
**si** kyllä.

### Harjoitusten vastaukset

1. eska te baxa pandunia?
2. si. me baxa pandunia.
3. eska mame nyama kafe?
4. ni. le ni nyama kafe.
5. eska le nyama supe?
6. (le) ni nyama.


